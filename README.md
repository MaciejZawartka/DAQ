# Repozytorium DAQ
#_Temat projektu: "MODUŁ AKWIZYCJI DANYCH ROZPROSZONEGO SYSTEMU POMIAROWEGO"_
#
##__Opis projektu__:  
#
__Rozproszone systemy pomiarowe__, oparte o kablową transmisję danych związane są
z licznymi problemami. Argumentację zacząć można od okablowania stanowiska badań, które
mogą powodować zagrożenie zdrowia operatora, jeśli w zły sposób są ułożone wokół
stanowiska i utrudniają się przemieszczanie w jego obrębie. Również sama dokładność
pomiarów może ulec pogorszeniu w związku z oddziaływaniem urządzeń na przesyłany
sygnał, szczególnie jeśli rozważamy sygnał prądowy (wpływ na niego może mieć na przykład
rezystancja) często wykorzystywany w przemyśle górniczym.
Wykorzystywanie rozproszonych systemów pomiarowych, działających w oparciu
o bezprzewodową transmisję danych wpływa na wygodę operatora, a także dzięki przejściu
z wielkości prądowych na cyfrowe, przy zastosowaniu kontroli przesyłanych pakietów może
w sposób pozytywny wpłynąć na poprawność samych odczytów.
Stąd zaistniała potrzeba zbudowania systemu pomiarowego opartego o możliwie tanią
kartę pomiarową (z ang. _DAQ- data acquisition_), współpracującą z wieloma układami do
wykonywania pomiaru, działającą w oparciu o bezprzewodową transmisję danych. Taka karta
powinna również zapewniać możliwość wyświetlania danych w czasie rzeczywistym za
pomocą urządzenia dostępnego na stanowisku badań.

##__Cel projektu:__    
#
Zbudowanie, zaprogramowanie i przeprowadzenie weryfikacji działania karty DAQ,
rejestrującej założony sygnał z rozproszonego systemu pomiarowego.

##__Zakres projektu:__
#
W zakres projektu wchodzą:
- przygotowanie merytoryczne wszystkich członków zespołu,
- wybór obiektu badań (wybór wielkości fizycznej do badania),
- wybór komponentów oraz ich skomplementowanie,
- budowa układu pomiarowego, zaprogramowanie oraz kalibracja wskazań
czujników,
- budowa układu rejestrującego, zaprogramowanie komunikacji z układem
pomiarowym, zbudowanie aplikacji do tworzenia i edycji bazy danych,
opracowanie aplikacji do uruchomienia serwera oraz przetwarzania danych na
podstawie bazy danych,
- fuzja komponentów składowych,
- testy weryfikacyjne,
- opracowanie dokumentacji z projektu.
